---
title: "Historien om Ingen udkommer 20. februar"
date: 2026-02-10
---

"Fortæl mig om far."

Sådan begynder min nye børneroman, *Historien om Ingen,* der udkommer den 20. februar på Høst & Søn. 

Det er en genfortælling af Odysséen for børn fra 10 år. Det er ikke Odysseus, men hans søn Telemakos, der har ordet. Han drager ud for at finde den far, han aldrig har mødt. Han møder kyklopen, troldkvinden Kirke og alle de andre, der har haft den tvivlsomme fornøjelse at lære Odysseus at kende — og lidt efter lidt forandres drengens billede af hans far, den store helt. 

Tilbage står en fortælling om sønner og fædre, splittede familier og en drengs kamp for at finde fodfæste i de voksnes verden.

Illustreret af Lea Dickert. 

Bogen kan allerede nu [forudbestilles hos Saxo][1].

[1]:	https://www.saxo.com/dk/historien-om-ingen_erik-barfoed_indbundet_9788702364378