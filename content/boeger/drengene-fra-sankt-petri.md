---
title: "Drengene fra Sankt Petri"
year: 2023
publisher: "Gyldendal"
cover: "/images/covers/drengene-fra-sankt-petri.png"
buy_link: "https://www.saxo.com/dk/drengene-fra-sankt-petri-grafisk-roman_erik-barfoed_indbundet_9788702329896"
ebook_link: "https://www.saxo.com/dk/drengene-fra-sankt-petri_erik-barfoed_epub_9788702389609"
illustrator: "Kristian Eskild Jensen"
original_author: "Bjarne Reuter"
age: ""
reviews:
  - quote: "Historien er stadig virkelig stærk og dygtig fortolket af Erik Barfoed. Man følger begivenhederne filtreret gennem Lars' eftertænksomme væsen, hans hemmeligheder og drømme. Kristian Eskild Jensens illustrationer bringer nyt liv til historien. Han er en helt forrygende illustrator, der romanen igennem lader farverne være udslagsgivende i de enkelte scener."
    source: "Jette Holmgaard Greibe, Litteratursiden"
  - quote: "Bogen fra 1991 danner forlæg for denne grafiske roman, men det er Erik Barfoed, der har valgt teksten, og Kristian Eskild Jensen, tegneren, der får sat liv til klassikeren. Illustrationer og tekst går godt sammen. Der er god lyd på kirkeklokker, sprængninger og geværskud. Der er mørke farver gennem det meste af bogen, for det er i mørket, det foregår. Det er brunt, det er sortblåt, det er med orange lys i ildens flammer. Der er brugt mange forskellige ruder i tegneserien. Det giver liv og samtidig er der også en ro over læseretningen. Det er en spændende historie, der her kan læses af en ny generation. Illustrationerne kan give indblik i hverdagslivet i 1942. Cyklerne, påklædningen, spisestuen, frisurerne -- det er alt sammen fra 1942. Men kærlighedskonflikterne er evigt almene. Det samme gælder for venskabet og ønsket om at gøre en forskel."
    source: "Bodil Christensen, Bogbotten"
  - quote: "Flot og stærkt værk, der med egen fortolkning af Reuters klassiker vil finde nye unge som voksne læsere. Her er dramatisk handling, følsomme og modige karakterer og en fantastisk detaljerigdom i de nærmest glødende tegninger, der giver masser af kraft, liv og farverig dybde til fortællingen. Oplagt til brug i undervisning med sine spændende multimodale virkemidler via tekst og billede."
    source: "Pia Bechmann, Lektørudtalelse"
weight: 2
---

Graphic novel efter Bjarne Reuters klassiker.

Danmark, 1942. Landet er besat af tyskerne. Lars drømmer om at blive en del af sin storebror Gunnars modstandsgruppe. Men han bærer på en hemmelighed: han er forelsket i sin storebrors kæreste, Irene.

En fortælling om krig og kærlighed, om venskab, offervilje og forbudt kærlighed — og om at leve med konsekvenserne af sine valg.

Baseret på Danmarks første modstandsgruppe under besættelsen, Churchillklubben i Aalborg. 192 sider.

Drengene fra Sankt Petri – grafisk roman er en selvstændig fortolkning af Bjarne Reuters roman, skrevet af Erik Barfoed og illustreret af Kristian Eskild Jensen og velegnet for en ny generation af unge læsere.

Dette er Erik Barfoed anden graphic novel og første gang han og tegneren Kristian Eskild Jensen arbejdede sammen. Det var også det første samarbejde med Bjarne Reuter.

