---
title: "Om forfatteren"
description: "Erik Barfoed er børne- og ungdomsforfatter. Han skriver om sult og overlevelse, venskab under pres, og hvad det koster at holde fast i sin menneskelighed."
portrait: "/images/portrait.jpg"
photo_credit: "Morten Holtum"
---

Erik Barfoed skriver for børn og unge — om sult og overlevelse, venskab under pres, og hvad det koster at holde fast i sin menneskelighed, når verden er imod én.

Han voksede op i København med Jules Verne, Tolkien og Edgar Rice Burroughs' Mars-bøger, læst højt af hans far og storebror, mens de systematisk tømte køkkenskabene for alle lækkerier. Senere kom Ursula K. Le Guins *Troldmanden fra Jordhavet*, H.G. Wells og Neil Gaiman. Bøger med magi og kant. Det begyndte som eventyr og samvær. Det blev til et forfatterskab.

Han er uddannet klassisk filolog og har arbejdet med ord og billeder det meste af sit liv. Som forfatter og illustrator. Som manuskriptforfatter til graphic novel-adaptationer af Kim Fupz Aakeson og Bjarne Reuter. Som forlagsdirektør hos Lindhardt og Ringhof og forlagschef for Sesam og Egmont Kids. Som taleskriver, madanmelder for Politiken og Gastro, og som underviser på Forfatterskolen for Børnelitteratur.

Han debuterede i 2004 med *August går i Glemmebogen*, der siden er udkommet i Tyskland, Norge og Sydkorea. Derefter fulgte *August tager billetten*, *Bræk*, *Lille Skid* og graphic novel-adaptationerne *De gale* og *Drengene fra Sankt Petri* og *7.A.*. Hans seneste bøger er de historiske ungdomsromaner *Fangeskibet* og *Fængslet ved Verdens Ende* — "Dickens møder Frændeløs," som Politiken kaldte det — og genfortællingen af Odysseen, *Historien om Ingen*, der udkom i 2026.

Erik Barfoed bor i København.

### Illustrationsarbejde

- *Monopol* — tegneserie i Det Danske Bogmarked (1999–2005)
- *Undskyld, hvor er Ulysses?* — illustrationer, forfatter: Jannik Lund (Haase, 2000)
- *Homeriske genklange* — illustrationer, forfatter: Marcel Lysgaard Lech (Hans Reitzels Forlag, 2021)
- [*Æ*](https://detpoetiskebureau.dk/vare/ae/) — akvarel, Det Poetiske Bureau

### Artikler

- "Allerede de gamle grækere — en skitse til en fortolkning af Aristoteles' Poetik", *Hvad taler her om? Festskrift til Johnny Christensen* (Museum Tusculanums Forlag, 1996)
- "It's Baltimore, gentlemen. The Gods will not save you", *Aigis*, suppl. I: Festskrift for Chr. Gorm Tortzen (2011)
