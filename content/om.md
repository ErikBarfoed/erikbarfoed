---
title: "Om forfatteren"
description: "Erik Barfoed er børne- og ungdomsforfatter. Han skriver om sult og overlevelse, venskab under pres, og hvad det koster at holde fast i sin menneskelighed."
portrait: "/images/portrait.jpg"
photo_credit: "Morten Holtum"
---

Erik Barfoed skriver for børn og unge — om sult og overlevelse, venskab under pres, og hvad det koster at holde fast i sin menneskelighed når verden er imod én.

Det begyndte med Homer. Den historie fortalte hans far ham. Siden kom Lille Vergil og Gummitarzan, og så de engelske og amerikanske klassikere fra biblioteket: Ursula K. Le Guins Troldmanden fra Jordhavet, H.G. Wells' Tidsmaskinen, og senere Neil Gaiman. Bøger med magi og kant.

Han har arbejdet med ord og billeder det meste af sit liv. Som forfatter, illustrator og manuskriptforfatter til graphic novel-adaptationer af Kim Fupz Aakeson og Bjarne Reuter. Som taleskriver og forlagsredaktør. Han er uddannet klassisk filolog.

Hans seneste bøger er de historiske ungdomsromaner Fangeskibet og Fængslet ved Verdens Ende — "Dickens møder Frændeløs," som Politiken kaldte det. I begyndelsen af 2026 udkommer hans genfortælling af Odysseen, Historien om Ingen.

Erik Barfoed bor i København.
